296 ΤΟΤ ΙΟΤΔΑΙΚΟΤ ΠΟΛΕΜΟΥ

τὴν Πτολεμαΐδα ἐκεῖθεν είς τὴν παράλιον ἀφικνεῖται
Καισάρειαν, μεγίστην τε Ἰουδαίας πόλιν καὶ τὸ πλέον
ὑφ’ Ἑλλήνων έποικουμένην. <410> ἐδέχοντο δὲ καὶ
τὴν στρατιὰν καὶ τὸν στρατηγὸν μετὰ πάσης εὐφη-
μίας καὶ φιλοφροσύνης οἰ ἐπιχώριοι, καὶ κατ’ εὔνοιαν ⁵
μὲν τὴν πρὸς τοὺς Ῥωμαίους, τὸ δὲ πλέον ἔχθει τῶν
κατεστραμμένων. διὸ καὶ τὸν Ἰώσηπον ἀθρόοι κατα-
βοῶντες ἠξίουν κολάζειν. <411> ’ὃεσπασιανὸς δὲ τὴν
μὲν περὶ τούτου δέησιν ὡς ὑπ’ ἀκρίτου γενομένην
πλήθους ἐξέλυσεν ἡσυχίᾳ, <412> τῶν δὲ ταγμάτων τὰ 1⁰
μὲν δύο χειμεριοῦντα ἐκάθισεν ἐπὶ τῆς Καισαρείας,
ἐπιτήδειον ὁρῶν τὴν πόλιν, τὸ δέκατον δὲ καὶ πέμπτον
εἰς Σκυθόπολιν, ὡς μὴ θλίβοι παντὶ τῷ στρατῷ τὴν
Καισάρειαν. <413> ἀλεεινὴ δ’ ἦν κάκείνη χειμῶνος
ὥρα, καθ’ ὅσον ἦν πνιγώδης θέρους ὑπὸ καύματος, ¹⁵
πεδιὰς οὖσα καὶ παράλιος.

<414> ἐν δὲ τούτῳ συναθροισθέντες οἵ τε κατὰ
στάσιν ἐκπίπτοντες τῶν πόλεων καὶ οἱ διαφυγόντες
ἐκ τῶν κατεστραμμένων, πλῆθος οὐκ ὀλίγον, ἀνακτί-
ζουσιν Ἰόπην ὁρμητήριον σφίσιν, ἐρημωθεῖσαν ὑπὸ ¹⁰
Κεστίου πρότερον· <415> καὶ τῆς χώρας ἐκπεπολεμω-
μένης ἀνειργόμενοι μεταβαίνειν ἔγνωσαν εἰς τὴν θά-
λατταν, <416> πηξάμενοί τε πειρατικὰ σκάφη πλεῖστα
τόν τε Συρίας καὶ Φοινίκης καὶ τὸν ἐπ’ Αἰγύπτῳ πό-
ρον ἐλῄστευον, ἅπλωτά τε πᾶσιν ἐποίουν τὰ τῇδε πε- ε
λάγη. <417> ’ὃεσπασιανὸς δ’ ὡς ἔγνω τὴν σύνταξιν
αὐτῶν, πέμπει πεζούς τε καὶ ἱππεῖς ἐπὶ τὴν Ἰόπην,
οἳ νύκτωρ ὡς ἀφύλακτον εἰσέρχονται τὴν πόλιν. (418)
οἱ δ’ ἐν αὐτῇ προῄσθοντο μὲν τὴν εἰσβολήν, καὶ κα-
ταδείσαντες τοῦ μὲν εἴργειν τοὺς Ῥωμαίους ἀπετρέ-
ποντο, συμφυγόντες δ’ εἰς τὰς ναῦς ἐξωτέρω βέλους

